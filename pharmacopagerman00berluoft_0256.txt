238

in duas partes impares divisa sunt. Quarum in mi-
nore latet radicula embryonis flavi crassa, in planitiem
cotyledonum in eorumque margines sursum curvata;
qui embry0‚ Aqua mollitus, ex membrana coloris ex-
perti, solida, pituitosa et testa tenui, tenaci, coloris
flavidi exsolvi potest. Quae telae omnes Amylo carent.
Semen F aenugraeci est saporis proprii, insuavis, ejus·
demque saepe subamari, et odoris maxime specialis.

Semen Lini.

Semcn‚ quod offert Linum usitatissimum. Latera
convexa testae fuscae vel flavidae‚ nitidae, tenuis sunt
forma ovata, millzmetros quattuor ad sex longa, obtuse
umbilicata. Tela alba vel paullulum subviridis et al-
buminis et embryonis Seminis Lini Amylo caret, sapo-
ris est mitis, oleacei‚ haud rancidi.

Semen Myristicae.

Nuclei seminis, quos offert Myristica fragranS‚ forma
obtuse ovata vel propemodum globosa3 centimetros
circiter tres longitudine, centimetros summum duo dia-
metro aequant. Pars paullo minus convexa superficiei,
quae est subfusca et pulvere clare griseo conspersa et
rugosa, sulco tenui trajici solet. Sectio‚ striis fuscis in
telam albidam , farinosam penetrantibus, inaequaliter
lacunata vel maculata est. Et odoris et saporis aro-
matici est.

